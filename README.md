# RunTimeTerror
Proje bir doğal afet takip sistemi uygulamasıdır. Örneğin Karadeniz Bölgesinde ikamet eden kullanıcımız küçük bir dükkâna sahiptir. Bu bölge yoğun yağışlardan dolayı sel afet riski taşımaktadır. Kullanıcımız sel meydana gelme riski olduğunda uyarı alabileceği bir sistem yardımı ile hızlı bir şekilde önlem alarak dükkanında maddi bir hasar meydana gelmesini önlemek amacıyla uygulamamızı kullanmaktadır. Ayrıca deprem bölgesi olan İstanbul’da üniversite okumakta olan kızı için depremlerden korktuğu için aynı uygulama üzerinden İstanbul’da yaşanabilecek olan olası depremleri takip edebilmektedir. Kullanıcımız yaz aylarında yayladaki evinde ikamet etmektedir. Yayladaki evinin durumunu olası yangın felaketlerinden etkilenip etkilenmediğini takip etmek adına uygulamamızın yangın takip özelliğini de aktif olarak kullanmaktadır. Uygulamamız sayesinde kullanıcımız birden fazla platform üzerinden bu doğal afetleri takip etmesine gerek kalmaksızın uygulamamız üzerinden rahatlıkla gerekli bilgilere erişebilmektedir. 

Proje kapsamında deprem, yangın, sel olmak üzere üç doğal afetin güncel durum ve konumlarını takip edebileceğiniz bir ara yüz bulunmaktadır. Aynı zamanda projemiz kapsamında oluşturacağımız form üzerinden kullanıcılar deneyimlerini ve ihtiyaçlarını paylaşabileceklerdir. Güncel deprem olayları Kandilli Rasathanesi'nin web sitesi üzerinden API yardımı ile alınarak veri tabanı üzerine işlenmektedir. Oluşturduğumuz platform, bu verilerin güncel olarak kullanıcı ile paylaşılmasının yanı sıra verileri makine öğrenmesi yardımı ile depremler hakkında ekstra öngörülerde bulunmayı hedeflemektedir. Sel için Meteoroloji Genel Müdürlüğü’nün paylaşmış olduğu verileri, makine öğrenmesi yardımı ile daha önce bölgede meydana gelmiş olan sel olayları arasındaki ilişki karşılaştırılarak sel gerçekleşebilir uyarısı kullanıcılara sunulmaktadır. Yangın afeti için Orman Genel Müdürlüğü’nün resmî sitesinde paylaşılan veriler API kullanılarak veri tabanı üzerine işlenmektedir.
